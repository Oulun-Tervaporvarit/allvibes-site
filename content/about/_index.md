---
title: "Mitä on VIBEs?"
meta_title: "Mitä on VIBEs"
description: "Mitä on VIBEs"
draft: false
---

Nuorten pahoinvointi, hoitojonojen pituus ja katkeilevat hoitosuhteet ovat kasvaneet viime vuosina huolestuttavasti. Erityisesti peruskoulusta toiselle asteelle siirtyvä nivelvaiheen nuori on usein tilanteessa, jossa tuki ei kulje mukana. Moni hakee apua, mutta hoitosuhde voi katketa kesken, ja nuori jää yksin omien tunteidensa varaan. Tämä nousi esiin myös projektitiimimme aloittaessa työnsä: jonot saattoivat venyä jopa puolen vuoden mittaisiksi, ja hoitosuhde katkesi herkästi juuri nivelvaiheessa, jolloin tuki olisi kaikkein tärkeintä.

Halusta auttaa ja tehdä jotain konreettista syntyi **VIBEs – all vibes ok**.
Ajatuksesta, että jokainen tunne on tärkeä – eikä kenenkään tarvitse selvitä niistä yksin vaan yhteisön tuella.

VIBEs-projekti on täysin vapaaehtoisvoimin pyörivä yhteisöllinen hanke, jota koordinoimme Oulun Tervaporvarien Nuorkauppakamarin projektitiimin voimin. Meitä yhdistää yksi sydämen asia: halu rakentaa nuorille parempaa arkea, jossa tukea annetaan jo ennakoivasti, sekä terveydenhuollollisen hoidon lomassa ja jossa nuori voi löytää oman tapansa voida paremmin. Hyvinvointia voi löytää liikunnasta, kulttuurista, rauhoittumisesta tai muusta merkityksellisestä tekemisestä.

Syksyllä 2026 käynnistyvä verkkopohjainen **VIBEs-passi** antaa oululaisille nuorille mahdollisuuden kokeilla täysin maksutta paikallisten yritysten tarjoamia hyvinvointipalveluja: liikuntaa, taide-elämyksiä, rentoutumista, opastettuja harrastuskokeiluja ja paljon muuta. Yritykset ja yhteisöt tarjoavat palvelunsa nuorille maksuttomasti, konkreettisena keinona edistää nuorten hyvinvointia ja tulevaisuudenuskoa.  

VIBEs on saanut jo merkittävää tunnustusta: projekti palkittiin Pohjois-Pohjanmaan liiton vuoden järjestötekona 2025. VIBEs onkin meille enemmän kuin projekti.
Se on lupaus olla se aikuinen, joka pysähtyy. Se yhteisö, joka todella kuuntelee.
Ja ennen kaikkea se turvaverkko, joka kulkee nuoren rinnalla nivelvaiheen yli – silloin kun apua tarvitaan eniten.

Mukana on tällä hetkellä noin 200 nuorta, joiden nuorten toiveista projektia on lähdetty rakentamaan. Kiinnostuneita yhteistyökumppaneita on jo ilmoittautunut mukaan hyväntekoon. Oletko sinäkin mukana?

**Not good vibes only – all VIBEs ok.**
